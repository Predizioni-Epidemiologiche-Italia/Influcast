# Influcast 

![alt text](https://github.com/Predizioni-Epidemiologiche-Italia/Influcast/blob/main/Influcast-logo.png)

[![en](https://img.shields.io/badge/lang-en-red.svg)](https://github.com/Predizioni-Epidemiologiche-Italia/Influcast/blob/main/README.en.md)

__Influcast__ è il primo hub italiano di previsioni epidemiologiche che aggrega predizioni prodotte da diversi team di ricerca sul futuro andamento dell’influenza stagionale a livello nazionale e regionale. Il progetto è coordinato e mantenuto dalla [Fondazione ISI](https://www.isi.it/en/home) di Torino.

Per visualizzare le ultime previsioni visita la [pagina web](https://influcast.org/it/) del progetto.

### Come posso partecipare ad Influcast?
Per partecipare al progetto è necessario seguire le indicazioni riportate nel file: [`Adesione.md`](https://github.com/Predizioni-Epidemiologiche-Italia/Influcast/blob/main/Adesione.md)
I dettagli riguardanti il formato e le modalità di caricamento dei dati sono riportati nella [Wiki](https://github.com/Predizioni-Epidemiologiche-Italia/Influcast/wiki) di questa repository.

Per qualsiasi domanda relativa all'adesione a Influcast, non esitate a contattarci tramite [e-mail](mailto:influcast@isi.it).

### Come funziona Influcast? 
Durante la stagione influenzale i team aderenti inviano ogni settimana le previsioni probabilistiche dei loro modelli sull’incidenza influenzale nelle future quattro settimane. In particolare, Influcast considera il numero di casi riportati dalla rete di medici sentinella presenti sul territorio italiano come variabile target per le previsioni. Questo dato viene comunicato ogni venerdì dall’Istituto Superiore di Sanità (ISS) tramite il bollettino Flunews. Il dato di incidenza pubblicato da ISS è relativo alla settimana precedente, mentre l’aggiornamento della piattaforma Influcast avviene il martedì successivo all’aggiornamento, consentendo ai team di disporre di un intervallo di tempo per elaborare il nuovo dato e calibrare i modelli. Di conseguenza, le previsioni pubblicate il martedì su Influcast si riferiscono alla settimana precedente (per cui non esiste ancora un dato consolidato pubblico), alla settimana in corso e alle due successive.

Le previsioni dei singoli modelli vengono visualizzate insieme ai dati storici consentendo così di cogliere la prospettiva di ciascun modello sull'evoluzione dell'incidenza influenzale nel breve termine in Italia e nelle sue regioni. Infine, le previsioni di ciascun modello vengono combinate in modo da produrre una predizione di ensemble.


### Sorgenti dati
Influcast utilizza i dati elaborati e resi disponibili in formato machine readable all'interno di questa repository: https://github.com/fbranda/influnet


Tutti i dati delle previsioni inviati dai team aderenti sono soggetti alla licenza Creative Commons __CC BY-NC 4.0__ (Attribuzione - Non commerciale): https://creativecommons.org/licenses/by-nc/4.0/deed.it



